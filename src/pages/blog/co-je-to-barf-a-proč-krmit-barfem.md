---
templateKey: blog-post
title: Co je to BARF? A proč krmit BARFem?
date: 2022-10-10T09:09:43.159Z
featuredimage: /img/barf-naloz-pro-barneyho.png
tags:
  - BARF
description: Znovuzrozeni ke krmení syrovou stravou
author: Daniela Jana Vršková
---
#### Znovuzrozeni ke krmení syrovou stravou

![BARF](/img/barf-naloz-pro-barneyho.png)

BARF je metoda krmení masožravých domácích zvířat. Reprezentuje návrat k přirozené stravě, a to zejména k syrovému masu, vnitřnostem, kostem, zelenině, ovoci a různými přílohám, mezi které patří například rýže, jáhly, brambor a další. Jedná se o přirozený způsob stravování psovitých šelem, zejména vlka. Je však nutné myslet na to, že mezi vlkem a psem zvyklým žít v bytě ve městě jsou přeci jen nějaké odlišnosti, a proto se přirozenou stravou vlka nemůžeme řídit stoprocentně. Pes je zvíře, co již tisíce let žije s člověkem, domestikuje se přizpůsobuje se specifickým potřebám. Proto se jeho jídelníček od vlkova trochu liší, a to zejména v porci zeleniny a jiných příloh. Vlk se přeci jen k rýži jen tak nedostane.

![BARF](/img/barf-miska-jidlo-2.jpg)

BARF se stává čím dál více populárním. Se zvyšující popularitou však roste i počet nezkušených pejskařů, kteří mohou svému miláčkovi 100% přírodní stravou spíše i ublížit. To je zřejmě také důvodem, proč se setkáte i se spoustou veterinářů, kteří nebudou mít na BARF kladný názor. Pokud se jim ale ordinace z velké většiny plní právě nezkušenými psími páníčky využívajícími BARF špatným způsobem, který psovi nevyhovuje, nemůžeme jim to míti za zlé.

Naštěstí ale žijeme ve 21. století, v němž máme díky internetu nespočet možností. Bystrý páníček ochotný se vzdělávat tak může využít řadu dostupných kurzů a odborných materiálů. Jako se vším, i u BARFu je na hlavním místě selský rozum, není to však všechno. I metoda syrové stravy se v čase vyvíjela díky různým poznatkům, na což je potřeba myslet. Pokud vám jde ze všech dostupných informací hlava kolem, jistě naleznete i spoustu odborníků, kteří se na BARF specializují a poskytují poradenství.

## Můj příběh s BARFem

Proč vlastně všechno tohle píšu? Mým cílem zde není prezentování různých názorů či vědeckých závěrů, ani uvádění různých hodnot pro to „správné krmení“. Všechny tyto informace si koneckonců můžete najít svévolně na internetu a využít i široké množství různých kalkulaček, které vám nutriční hodnoty jídel pro vašeho pejska spočítají, alespoň orientačně. Spíše bych vám ráda pověděla, jaká byla moje cesta a proč jsem vlastně zvolila BARF. Začátky krmení BARFem nejsou zrovna jednoduché, jak určitě záhy uznáte.

![Barney](/img/barney-na-poli-micek.png)

Jednoho dne se ke mně dostal, vlastně ze dne na den, půl roční chlupatý neřád bez špetky slušného chování. Jmenuje se Barney. Domů dorazil bez sebemenších známek slušné výchovy, ovšem kromě loužiček na podlahu si přinesl i nějaký zdravotní problém spojený s granulemi. Ve zkratce mu granule prostě neseděly, což provázely masivní průjmy a enormní žízeň. Zabořila jsem se do hledání různých informací o granulích, z čehož mi po chvíli šla hlava kolem. Tolik granulí, tolik kategorií jako prémiová či super prémiová, jak se v tom má člověk vyznat? Během hledání těch nejlepších jsme vyzkoušeli různé druhy, téměř vždy to dopadlo stejně špatně a museli jsme vyzkoušet něco jiného.

Pozvolně se mě zmocňovala beznaděj. Vždyť je mu jen půl roku! Přece v tomto stavu nemůže zůstat nadosmrti, to prostě nejde. Hodiny a hodiny hledání na internetu se pomalu chýlily ke konci; zlom nastal, když jsem narazila na tehdy neznámé slovo BARF. Začala jsem pročítat spousty odborných článků, internetových fór, nakoupila jsem si různé knihy a hltala každou informaci. Postupně jsem si začala zjišťovat, co BARF vlastně je, jaké benefity psům přináší a čemu všemu předchází. Po týdnu v BARFu až po uši jsem se nemohla na nic jiného soustředit, prostě jsem věděla, že se pravděpodobně jedná o něco, co mému bubovi určitě pomůže.

### Čas začít krmit přirozenou stravou

Přišel den D a já se vydala pro maso, rýži a zeleninu. Jak jen začít? No, základem je nejít na to zhurta a nehodit do psí misky samotný flák tučného masa, to je cesta do pekel, nebo spíše do zmíněné ordinace mezi další neúspěšné BARFáky.

Začínám tedy libovým masem – kouskem kuřecí svaloviny s kouskem jater, které ve vodě uvařím. K tomu nastrouhám trochu mrkve, kterou spařím horkou vodou, a doměkka uvařím rýži. Vše nechám vychladnout, následně smíchám a dávám zatím po malých porcích pouze 3x denně, přeci to byl ještě malý dareba. Světe div se, po pár dnech už nevypil kýbl vody a neběhal každou půl hodinu čůrat. Dokonce i průjmy začaly pomalu ustupovat, no, já byla happy jak dva grepy. 😊

Už dlouho mi nic neudělalo takovou radost. Okolo třetího dne jsem začala přidávat pomalu i syrové kousky a kosti. Zde musím apelovat na vaši opatrnost! Zejména, když je pejsek ještě velmi mladý. Začínala jsem kuřecím křídlem, které jsem držela, aby alespoň trochu pochopil, že musí kousat a vždy byl pod mým dohledem. Trvalo to tak týden. A hurá! Jsme na BARFu a žijeme šťastně až dodnes. Nebyla bych to já, kdybych svému pesanovi nevařila michelinskou kuchyni a já sama zůstala na čínských polévkách.

![Barney s miskou](/img/barney-lezi-miska-barf.jpg)

## Porce je potřeba trochu usměrnit

Po prvních zkušenostech mi bylo jasné, že je nutné BARF brát naprosto vážně a pořádné zaboření se do studia se časem určitě vyplatí. Začínám zjišťovat, co vlastně mohu do misky dát co je pro psa nevhodné či z čeho by mohl mít problém. Nacházím na webu kalkulačku na BARF a zjišťuji poměry svaloviny, vnitřností, kostí a zeleniny. Zde musíme použít trochu zdravého rozumu. Na kalkulačce si můžeme vypočítat přesnou dávku pro psa daného věku a váhy, ale jako každý člověk, i každý pes je jiný, má různé pohybové aktivity nebo je jiného plemena.

> \
> TIP: Mez námi vyzkoušené orientační kalkulačky patří např. [barfino.cz](https://www.barfino.cz/kalkulacka?fbclid=IwAR09sGmdw__p4edEi9ubFjPYLfy160jXcFLdKDcdYZ2lvq9gK-IdumxE5Rw).

## Doplňky k BARFu – Čím můžeme pejskovi ještě více přilepšit?

No a co oleje a doplňky? To je kapitola sama to sobě. Časem mi došlo, že Barneymu do misky můžu přidat i něco navíc – různé bylinky či oleje. Kromě toho olivového jsem však byla úplně mimo. Začínám zjišťovat, kolik existuje olejů, a dozvídám se o variantách jako ostropestřec, lososový, konopný, lněný či makový.

> Více informací o konopných olejích najdete přímo na [E-shopu](https://www.zelenazeme.cz/obchod/cbd-oleje-pro-psy).

U prodejců jednotlivých typů olejů se dozvíte vše potřebné – jak o složení a o účincích, tak i o potřebném dávkování. Např. takový konopný olej (ref na zelenou zemi) je jeden z nejlepších.

> Využijte na Zelené zemi kód "Doggoland" a získejte 10% slevu!

Po půl roce na BARFu jsme zašli na veterinární kliniku, kde jsem nechala Barneymu odebrat krev a z ní si nechala zjistit všechny hodnoty, abych si ověřila, že je vše v normě. Přeci jen jsem byla ještě BARFák začátečník, a tak nebylo od věci se o správnosti mých technik přesvědčit. Hodnoty byly v pořádku a já byla nadšená, že vše, co jsem pro svou obludu udělala, bylo s největší pravděpodobností správně. Neusnula jsem však na vavřínech a odběry nechávám dělat pravidelně jednou za půl roku, prevence nikdy neuškodí.

## Pár slov závěrem

Po delší době na BARFu mohu říci jen to, že i můj milovaný pan B je ze stravy nadšen a těší se na každou snídani a večeři. Každé jeho jídlo je pestré na různé druhy mas, zeleniny, příloh a já jsem jako každá kuchařinka ráda, že mu chutná.

Pokud chcete i vy svému miláčkovi nabídnout to nejlepší, správné nastavení přírodní syrové stravy rozhodně není špatným krokem. Musím na vás ale apelovat – před tím, než svému čtyřnohému kamarádovi syrovou stravu poskytnete, něco si o tom nastudujte! Vzdělávejte se, buďte zvídaví a hledejte si ověřené a aktuální informace o tom, co je pro pejska nejlepší. A pokud se nakonec pro BARF po důkladné přípravě skutečně rozhodnete, nebojte se investovat i do nějakého kurzu a následně nechat pejska u veterináře vyšetřit, např. skrze odběr krve, a zjistit tak, zdali mu BARF skutečně vyhovuje. Pokud ano, tak nezbývá nic jiného, než popřát dobrou chuť!

![Vladka s Barneym](/img/vladka-s-barneym-cernobile.jpg)
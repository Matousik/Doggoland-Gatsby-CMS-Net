---
templateKey: blog-post
title: Virtuální běh pro Doggoland z.s.
date: 2023-10-04T19:12:09.144Z
featuredimage: /img/medaile.jpeg
tags:
  - Virtuálníběh
description: Virtuální běh pro Doggoland z.s.
author: Terka Holešovská
---
V našem spolku Doggoland neustále vymýšlíme nové možnosti, jak získat finance na péči o naše pejsky. Kromě [aukcí](https://www.facebook.com/groups/512692203599382) a účastí na [nejrůznějších psích akcích](https://doggoland.cz/harmonogram) pořádáme také virtuální běhy. Co to virtuální běh vůbec je a jak se jej i vy můžete účastnit a udělat tak dobrý skutek? Pojďme se na to podívat.

## Co je to virtuální běh?

S běháním virtuálně se roztrhl pytel zejména za doby covidu. Skutečně "virtuální" běh ani tak úplně není - ve virtuální podobě je totiž pouze záznam o vaší sportovní aktivitě a vyhodnocení výsledků. Slovo virtuální tu tedy znamená náhradu za skutečnou, fyzicky pořádanou akci - místo toho, abyste se tak v 50 lidech sešli a společně běželi, vyrazí na běh každý sám a čas si poctivě změří. Výsledek pak nahraje na web či pošle na email organizátorovi.

![Canicross Matouš s Falcem](/img/matous-falco-beh.jpg)

> K﻿dyž se zúčastníte jakéhokoliv virtuálního běhu u nás, můžete si být jisti, že celé startovné, které nám na náš **transparentní účet 2302170901/2010** pošlete, půjde jen a pouze na péči o naše svěřence. 

Samozřejmostí je i vzpomínková medaile, kterou dostane každý účastník!

### Kategorie virtuálních běhů

Podobně jako na oficiálních běžeckých akcích, i na virtuálních bězích si můžete vybrat z různých kategorií. Zábava je to tedy skutečně pro celou rodinu a pokud běhat nechcete, tak nemusíte. U nás v Doggolandu si můžete vybrat z následujících kategorií:

* canicross 2 km,
* běh 5 km,
* chůze 5 km,
* chůze 10 km.

## Jak to chodí na našich virtuálních bězích?

1. ![💪](https://static.xx.fbcdn.net/images/emoji.php/v9/t6c/1/16/1f4aa.png) Přihlaste se do závodu, registrace probíhá online.
2. ![🏃‍♀️](https://static.xx.fbcdn.net/images/emoji.php/v9/ta9/1/16/1f3c3_200d_2640.png)![🏃](https://static.xx.fbcdn.net/images/emoji.php/v9/t3b/1/16/1f3c3.png) Absolvujte běh či chůzi (kdekoliv v jakýkoliv čas v den D).
3. ![⏱️](https://static.xx.fbcdn.net/images/emoji.php/v9/tb5/1/16/23f1.png) Změřte si svou aktivitu (pomocí sportovních hodinek nebo dostupných mobilních aplikací, např. SportsTracker, Strava a další).
4. ![📲](https://static.xx.fbcdn.net/images/emoji.php/v9/td8/1/16/1f4f2.png) Nahrajte výsledek na událost nebo ho pošli na e-mail (virtualnibehy@doggoland.cz).
5. ![🌞](https://static.xx.fbcdn.net/images/emoji.php/v9/t5f/1/16/1f31e.png) Užijte si radost z pohybu!
6. ![🏅](https://static.xx.fbcdn.net/images/emoji.php/v9/t3d/1/16/1f3c5.png) Těšte se na krásnou medaili s námi vytvořeným motivem.

Výtěžek z virtuálního běhu jde na podporu pejskům ve spolku Doggoland z.s. Virtuální běhy většinou pořádáme několikrát do roka a na všech vás rádi uvidíme! Aktuální informace o právě pořádaném virtuálním běhu nalezente na [hlavní stránce](https://doggoland.cz/) v sekci aktualit. Ať to běhá!
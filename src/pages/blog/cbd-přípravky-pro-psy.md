---
templateKey: blog-post
title: CBD přípravky pro psy
date: 2023-05-08T05:43:22.383Z
featuredimage: /img/zelena-zeme-uvod-1-.jpg
tags:
  - CBD
  - kapičky
  - Grizzly
  - Falco
  - Rosie
description: Už delší dobu jsme hledali pro naše dočaskové pesany, kteří jsou na
  tom psychicky špatně, nějaké podpůrné bylinky/tinktury/přírodní preparáty, po
  nichž by se jim alespoň trochu ulevilo. Poslední dobou se zaměřujeme především
  na psychicky narušené psy vyžadující speciální péči. A povedlo se!
author: Daniela Jana Vondráková
---
![Grizzly s CBD](/img/zelena-zeme-uvod-1-.jpg)

Už delší dobu jsme hledali pro naše dočaskové pesany, kteří jsou na tom psychicky špatně, nějaké podpůrné bylinky/tinktury/přírodní preparáty, po nichž by se jim alespoň trochu ulevilo. Poslední dobou se zaměřujeme především na psychicky narušené psy vyžadující speciální péči. A povedlo se!

Vždy, když zkoušíme něco nového, tak si dáme čas na zhodnocení a na rozmyšlenou, zdali jsme s výrobky/produkty dané firmy opravdu spokojení. Kdo nás sledujete již déle, tak víte, že Doggoland z.s. nejede na kvantitu, ale na kvalitu. A to se netýká pouze přípravy a množství psů, ale i spoluprací navazovaných pouze s vybranými partnery.

Dnes už můžeme pyšně říci, že firma [Zelená Země](https://www.zelenazeme.cz/) je jedním z našich hlavních partnerů. Zelené Země si nesmírně vážíme zejména pro jejich skvělou práci a cit pro zvířata. Jedním z našich nejoblíbenějších produktů jsou CBD oleje pro psy.

## Pro jaké pejsky jsou CBD oleje vhodné?

CBD oleje jsou vhodné především pro pejsky s epilepsií, osteoartritidou, psychickými problémy, chronickými bolestmi, slabší imunitou atd.

> Více informací o konopných olejích najdete přímo na [E-shopu](https://www.zelenazeme.cz/obchod/cbd-oleje-pro-psy).

Oleje se liší podle koncentrace, při výběru je třeba brát ohled na váhu pejska a závažnost jeho onemocnění. Pokud si nejste jisti, který olej pro své miláčky vybrat, tak Zelená Země má [konopnou poradnu](https://www.zelenazeme.cz/konopna-poradna-odborne-poradenstvi), kde vám rádi poradí, aby byl účinek co největší.

## Naše zkušenosti

Jak už jsme nastínili v úvodu, k CBD olejům a firmě Zelená Země jsme se dostali především kvůli našim dočaskovým pejskům. Hned, když nám [Lucka Garabášová](https://www.zelenazeme.cz/lucie-garabasova), autorka konopné řady, přivezla první oleje, pokrutiny a pamlsky, tak jsme hned večer začali kapat Rosie a Grizzymu. U každého to však bylo úplně z jiného důvodu.

### Rosie

Rosie do dočasné péče přijela v katastrofálním stavu. Nechtěla s nikým komunikovat, hýbat se, žít. Byla doslova připravena a odhodlána umřít. S každodenní prací se začala zlepšovat, ale strach ji stále brzdil. Velkým strašákem bylo vodítko, už jen jeho připnutí pro ni bylo trauma a někam ji odvést bylo naprosto nemyslitelné.

![Rosie před příjezdem k nám - prosinec 2021](/img/rosie-hlava-dolu.jpg "Rosie před příjezdem k nám - prosinec 2021")

Začali jsme tedy po konzultaci kapat [10% CBD olej](https://www.zelenazeme.cz/obchod/cbd-olej-pro-zvirata-10) ráno a večer. U klidných pejsků se doporučuje kapat přímo do tlamy, ale u Rosie v tu dobu nebylo možné se tlamy ani dotknout, proto jsme začali kapat na piškot, který hned dostala.

Skvělé výsledky jsem hlásila téměř hned po prvních dnech. Kapky za vás pejska nenaučí vychování nebo jej nedokáží správně socializovat, to je naše práce. Ale zrovna u Rosie nám velmi ulehčily naší “cestu”. Vodítka se sice bála pořád, ale už nepodnikala panické úprky jen když ho zahlédla.

![Rosie dnes](/img/rosie-usmev-resized.jpg "Rosie dnes")

Bylo na ní každým dnem vidět víc a víc, jak všechny své vnitřní strašáky přestává řešit. Ve smečce začala být uvolněná, více vyklidněná a už do 14 dní jsme spolu zvládli dojít na vodítku po schodech do dolního patra našeho baráčku. A o měsíc později už začala chodit s námi na zahradu! Na našem [videu na Youtube](https://www.youtube.com/watch?v=KiBNxyTInI0&ab_channel=Doggolandz.s.) můžete zhodnotit stav před a po CBD kapičkách!

> Všechny naše pokroky můžete vidět na našem [videu na Youtube](https://www.youtube.com/watch?v=KiBNxyTInI0&ab_channel=Doggolandz.s.).

### Grizzy

[Grizzy](https://www.pesweb.cz/cz/psi-k-adopci-detail-iframe?objid=73135) je 6 let starý buldoček překypující snad všemi nemocemi světa. V našem spolku má přezdívku „chodící diagnóza“. Na páteři má spojené hrudní obratle, na bederní páteři spondilózu, díky čemuž mu hrozí ochrnutí zadních nohou. Tak, jako už dnes téměř většina psů, má alergii na kuřecí maso a trpí epilepsií. Na druhou stranu je to ale jeden z nejmilejších pejsků, kteří u nás kdy byli.

![Grizzyho konopná mast](/img/grizzy-konopna-mast.jpg "Grizzyho konopná mast")

Začali jsme tedy kapat [5% CBD olej](https://www.zelenazeme.cz/obchod/cbd-olej-pro-zvirata-5) především kvůli epilepsii a bolavým nožičkám. Zadní nohy si do té doby olizoval do masa, na boláčky jsme tedy začali hned mazat [konopnou mast](https://www.zelenazeme.cz/obchod/konopna-mast-na-kuzi-pro-zvirata-100-ml)na kůži pro zvířata.

Po pár dnech si nožičky přestal úplně olizovat a boláčky jsme díky mastičce úplně vyléčili. Grizzy už nikdy nebude 100% zdravý, bohužel se na něm podepsal nehlídaný chov pejsků bez PP a velmi špatné krmení od původních majitelů, ale s CBD oleji mu můžeme zajistit lepší průběhy epileptických záchvatů a bezbolestnou chůzi.

![Grizzy](/img/grizzy-kape-cbd.jpg "Grizzy")

> [Konopnou mast](https://www.zelenazeme.cz/obchod/konopna-mast-na-kuzi-pro-zvirata-100-ml) pro psí akčnáky, pro něž oděrky nejsou cizí, naprosto doporučujeme!

## Lze koupí CBD produktů podpořit i náš spolek a naše pejsky? 

A﻿no! Pokud použijete při nákupu jakýchkoli výrobků na webových stránkách [www.zelenazeme.cz](https://www.zelenazeme.cz/) kód Doggoland, tak získáte 10% slevu na celý nákup.

> Ale co je to hlavní, **Zelená Země pošle našim pejskům na účet 20% z celé vaší objednávky**.

Takže doma budete mít kvalitní CBD výrobky jak pro vás, tak pro vaše pejsky a zároveň podpoříte dobrou věc.

## A co nás čeká dál?

Před pár dny k nám do dočasné péče dorazil nový pesan jménem Falco, je to skoro dvouletý akčňák. Jako štěně byl hrubě týraný, bývalí majitelé jej přebírali s popáleninami na krku od cigaret. Snažili se mu pomoci, ale ze štěňátka vyrostla neřízená nesocializovaná střela, která rychleji jedná, než myslí.

![](/img/falco-jazyk.jpg)

Takže tu máme psa, který nezná hranice, vystartoval na dítě, na většinu žen také startuje a už jako malý pokousal. Zároveň neví, co s tou hromadou energie, která se v něm mele. Čeká nás s ním hodně práce, ale máme rádi výzvy. Doma už máme připravený jeden 10% CBD olej s jeho jménem. Jak nám pomohl s Falcem a jaké další produkty od Zelené Země pro pejsky využíváme se dozvíte zase příště.
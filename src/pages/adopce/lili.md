---
templateKey: adopce-post
featuredimage: /img/lili3.jpg
image: /img/lili9.jpg
title: Lili
heading: Lili hledá nový domov
intro:
  blurbs:
    - image: /img/lili1.jpg
    - image: /img/lili2.jpg
    - image: /img/lili3.jpg
    - image: /img/lili5.jpg
    - image: /img/lili9.jpg
description: Jemná, mazlivá fenečka
date: 2025-01-21T09:33:58.346Z
---
* P﻿ohlaví: fena
* P﻿lemeno: xfrancouzský buldoček (16kg)
* O﻿dhadovaný věk: 8 let
* H﻿odí se k dětem? Ano
* H﻿odí se k jiným zvířátkům? Pejsci ano, kočky nevyzkoušeno

Lilinka je neskutečně mazlivá jemná fenečka, která vás bude milovat až za hrob! Nebudete se s ní nikdy cítit sami, protože vás bude s radostí doprovázet i na záchod nebo do koupelny. Jen se jí nesmíte schovat za závěs, má pak strach, že jste jí zmizeli! ![😂](https://static.xx.fbcdn.net/images/emoji.php/v9/td0/1/16/1f602.png)

Chůzi na vodítku zvládá s postrojem bez problému, to šupajdí rychle i na veterinu, s obojkem se nekamarádí. Výborně poslouchá i na volno, přivolání má perfektní, přechod přes silnici na povel. Ve výsledku je vám stejně pořád u nohou, protože když najde někoho, koho může milovat, už se od něj nechce vzdálit ani na krok ![🫶🏻](https://static.xx.fbcdn.net/images/emoji.php/v9/t4/1/16/1faf6_1f3fb.png). Teda dokud další pejskaři v parku neotevřou sáček s piškotama, to vás hned přeřadí na druhou kolej ![😅](https://static.xx.fbcdn.net/images/emoji.php/v9/t53/1/16/1f605.png).

Nevyžaduje žádné dlouhé výlety, ale pokud se cítíte třeba na 5km procházku, moc ráda vás doprovodí. Doma celý den spokojeně prospí, kromě momentů, kdy je třeba vás pohlídat v jiné místnosti. Samotu zvládá bez potíží, sedne si za dveře a čeká, než se vrátíte. Potom vás vesele bude vítat a vrtět svým pokusem o ocásek, co to jde! ![😁](https://static.xx.fbcdn.net/images/emoji.php/v9/t4f/1/16/1f601.png)

Do dočasné péče přišla nesocializovaná, a přesto hluk města, vlakové nádraží i hromadnou dopravu zvládá na frajerku ![😎](https://static.xx.fbcdn.net/images/emoji.php/v9/t83/1/16/1f60e.png) Jediný dopravní prostředek, který bude třeba potrénovat je auto, ve kterém stresuje. Bohužel dočasná teta auto nemá, takže nemá možnost cestování autem dostatečně natrénovat ![🚘](https://static.xx.fbcdn.net/images/emoji.php/v9/t6d/1/16/1f698.png).

Lilinka miluje všechno a všechny! S dalšími pejsky nemá vůbec problém, naopak se od nich hodně učí. Hady v dočasce jen pozoruje, kočky zatím s tetou nepotkala. Děti má ráda, protože to znamená další ruce na hlazení a možnost přísunu pamlsků. Jen je třeba opatrnosti u úplně malinkých dětí, je trošku buldozér a když vběhne do místnosti, zboří, co jí stojí v cestě![😂](https://static.xx.fbcdn.net/images/emoji.php/v9/td0/1/16/1f602.png). Ráda ale kontroluje prcky v lehátku, jako několikanásobná máma se umí o děti postarat ![☺️](https://static.xx.fbcdn.net/images/emoji.php/v9/tfb/1/16/263a.png).

Jak je na tom Lilinka zdravotně? Již je vykastrovaná, rentgen páteře má čistý, krev v pořádu. Kardiologické vyšetření ukázalo, že šelest na srdíčku má v intenzitě 2/6, takže bez medikace, ale s doporučením na kontroly po 6 měsících, aby se srdíčko hlídalo. Nejvíce se dlouhodobě zanedbaná péče projevila na jejích ouškách. Ouška léčíme a po vytažení stehů se jí budou nasazovat kortikosteroidy. Bohužel i tak hrozí v budoucnu operace, na které se však plánujeme finančně podílet ![🩺](https://static.xx.fbcdn.net/images/emoji.php/v9/tc3/1/16/1fa7a.png).

Lilince hledáme domov uvnitř ideálně v baráčku nebo bytě s výtahem, kvůli namáhání kloubů do schodů. Ráda bude mít v novém domově psího kamaráda, který jí bude pomáhat s jejím sebevědomím. Je vhodná jak do rodiny s dětmi, tak ke starším lidem ![💛](https://static.xx.fbcdn.net/images/emoji.php/v9/t15/1/16/1f49b.png).

Lilinka na nový domov čeká v Olomouci. Více informací o téhle princezně a procesu adopce vám rádi povíme na tel. čísle +420 727 802 442 ![📞](https://static.xx.fbcdn.net/images/emoji.php/v9/t4d/1/16/1f4de.png).

Do nového domova nepojede s prázdnou ![🤩](https://static.xx.fbcdn.net/images/emoji.php/v9/t58/1/16/1f929.png), dostane totiž s sebou spoustu věcí od našich úžasných sponzorů![😍](https://static.xx.fbcdn.net/images/emoji.php/v9/t2/1/16/1f60d.png)![🥳](https://static.xx.fbcdn.net/images/emoji.php/v9/t6d/1/16/1f973.png)!

* Krmení MARP, na které jsou naši svěřenci zvyklí již z dočasného domova od [Pučálka krmiva](https://www.krmiva-pucalka.cz/) 
* CBD startovací balíček pro jednodušší zvykání si v nové rodině od [Zelená země](https://www.zelenazeme.cz/) 
* Koloidní stříbro na posílení imunity a jako prevence infekce/zánětů při nemoci či úrazu od [Koloidní stříbro](https://koloidnistribro.eu/)
* Roční přístup zdarma do aplikace, kde je možné se spojit a konzultovat zdraví zvířátek s veterináři 24/7 a spousta dalších benefitů u [Tlappka](https://www.tlappka.cz/) 

Speciální poděkování ještě patří [Emánek](https://www.emanek.cz/), který nám pomáhá s placením vysokých veterinárních nákladů ![🤍](https://static.xx.fbcdn.net/images/emoji.php/v9/tc5/1/16/1f90d.png)![🙏🏻](https://static.xx.fbcdn.net/images/emoji.php/v9/tfb/1/16/1f64f_1f3fb.png).

Za nádherné fotky této francouzské modelky vděčíme [PhotoGráfová](https://www.photografova.cz/)